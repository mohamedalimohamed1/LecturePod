{
  "courseTitle": "Uzaktan Algılama",
  "lectureTitle": "Kavramlar ve Yöntemler",
  "questions": [
    {
      "type": "short-answer",
      "question": "1. Uzaktan Algılama kavramını tanımlayınız. Bu sürecin (bilgi elde etmenin) temel işlem basamakları nelerdir? Metinde verilen bitki sağlığı örneğini (kızılötesi yansıma) açıklayarak bu yöntemle hangi süreçlerin izlenebileceğini yazınız.",
      "correctAnswer": "<p>Uzaktan algılama, yeryüzü, atmosfer veya okyanuslar gibi hedef alanlarla doğrudan temas kurulmadan çeşitli sensörler aracılığıyla bilgi elde etme sürecidir. Bu bilgi, genellikle elektromanyetik spektrumun farklı bölgelerinden toplanan yansıma, soğurma veya yayılma değerlerine dayanır.</p><strong>Temel İşlem Basamakları:</strong><ol><li>Hedef (örneğin toprak, bitki, su yüzeyi) güneş ışığını yansıtır veya kendi enerjisini (ısı gibi) yayar.</li><li>Sensörler (uydu, uçak, İHA veya yer tabanlı cihazlar) bu enerjiyi algılar.</li><li>Elde edilen sinyaller sayısal verilere dönüştürülür.</li><li>Bilgisayarda bu veriler işlenir, analiz edilir ve yorumlanır.</li></ol><p><strong>Örnek:</strong> Bir uydu sensörü, ormandaki ağaçların kızılötesi banttaki yansımalarını ölçebilir. Sağlıklı bitkiler yakın kızılötesi bölgede yüksek yansıma gösterirken, stres altındaki veya kuruyan bitkiler daha düşük yansıma verir.</p>"
    },
    {
      "type": "short-answer",
      "question": "2. Uzaktan algılamanın Bilgisayar Mühendisliği açısından önemini açıklayınız. Ham uzaktan algılama verisinin temel sorunu nedir? Bilgisayar Mühendisliğinin bu veriyi işlemek için kullandığı dört temel alanı (Görüntü İşleme, Yapay Zekâ vb.) ve bu alanlara ait örnek uygulamaları (derin öğrenme, makine öğrenmesi vb.) belirtiniz?",
      "correctAnswer": "<strong>Temel Sorun:</strong><p>Uzaktan algılamada elde edilen veriler ham hâliyle çok büyük, karmaşık ve gürültülüdür.</p><strong>Bilgisayar Mühendisliğinin 4 Temel Alanı:</strong><ol><li><strong>Görüntü işleme:</strong> Gürültü giderme, renk düzeltme, segmentasyon, nesne tespiti.</li><li><strong>Yapay zekâ ve derin öğrenme:</strong> Uydulardan gelen görüntülerle otomatik sınıflandırma (ör. tarım alanı, orman, su, şehir).</li><li><strong>Büyük veri analizi:</strong> Sensör verisini bulut sistemlerinde işleme (Hadoop, Spark, Google Earth Engine).</li><li><strong>Karar destek sistemleri:</strong> Afet yönetimi, akıllı tarım ve çevre izleme için yazılım altyapıları geliştirme.</li></ol><strong>Örnek Uygulamalar:</strong><ul><li>Bir derin öğrenme modeli, uydu görüntülerinden otomatik olarak bina ve yol tespiti yapabilir.</li><li>Makine öğrenmesi algorithmaları, zaman serisi verilerinden orman kaybı veya şehirleşme eğilimini tahmin edebilir.</li><li>Büyük veri platformları, tüm bu işlemleri gerçek zamanlı hale getirerek acil durum yönetiminde kullanılabilir.</li></ul>"
    },
    {
      "type": "short-answer",
      "question": "3. Uzaktan Algılama Döngüsü'nü oluşturan temel adımlar sırasıyla nelerdir?",
      "correctAnswer": "<p>Döngü şu adımlardan oluşur:<br>(A) EM ışımanın kaynağı;<br>(B) Atmosferdeki izlediği yol;<br>(C) Nesne ile etkileşimi;<br>(D) Radyasyonun bir sensör tarafından kayıt edilmesi;<br>(E) kaydedilen radyasyonun iletimi, alımı ve ön işlenmesi;<br>(F) uzaktan algılama verilerinin yorumlanması ve analizi;<br>(G) çoğunlukla bir CBS katmanı olarak depolanan nihai ürünün oluşturulması.</p>"
    },
    {
      "type": "short-answer",
      "question": "4. Uzaktan Algılama Platformlarını temel kullanım amaçlarına göre sıralayarak bu platformların neler olduğunu belirtiniz. Bu platformlardan biri olan Uydu Sistemlerinin Kullanım Alanlarını listeleyiniz. Örnek verilen uydu programlarının isimlerini yazınız?",
      "correctAnswer": "<strong>Platformlar ve Temel Kullanım Amaçları:</strong><ol><li><strong>Geniş alanların sürekli ve düzenli gözlemi:</strong> Uydu sistemleri</li><li><strong>Yüksek çözünürlüklü ve esnek veri toplama:</strong> Uçak ve İHA’lar</li><li><strong>Noktasal veri toplama:</strong> Yer tabanlı sensörler (Radar, lidar, kamera sistemleri)</li></ol><strong>Uydu Sistemlerinin Kullanım Alanları:</strong><ul><li>Arazi örtüsü haritalama,</li><li>Orman kaybı ve tarım izleme,</li><li>Doğal afetlerin takibi</li></ul><strong>Metinde Örnek Verilen Uydu Programlarının İsimleri:</strong><ul><li>Landsat</li><li>Sentinel (ESA)</li><li>WorldView</li></ul>"
    },
    {
      "type": "short-answer",
      "question": "5. Türkiyedeki Uydu Sistemleri Neledir?",
      "correctAnswer": "<strong>Türksat 6A</strong><ul><li><strong>Özellikler:</strong> Türkiye'nin ilk yerli ve milli haberleşme uydusu.</li><li><strong>Kullanım Alanları:</strong> Haberleşme, internet erişimi, coğrafi bilgi sistemleri (CBS).</li><li><strong>Durum:</strong> 2025 yılı itibarıyla hizmete girmiştir.</li></ul><strong>Plan-S Connecta</strong><ul><li><strong>Özellikler:</strong> Türkiye'nin ilk özel yer gözlem uydusu.</li><li><strong>Kullanım Alanları:</strong> Yer gözlemi, afet yönetimi, tarım.</li></ul><strong>Göktürk-1:</strong><ul><li>Yüksek çözünürlüklü elektro-optik gözlem uydusu. (Elektrooptik = ışığı algılayan ve elektrik sinyaline çeviren sensör)</li></ul><strong>Göktürk-2:</strong><ul><li>Yüksek çözünürlüklü elektro-optik gözlem uydusu.</li><li><strong>Kullanım Alanları:</strong> Tarım, orman, çevre izleme, savunma.</li></ul><strong>İMECE</strong><ul><li><strong>Özellikler:</strong> Yüksek çözünürlüklü elektro-optik gözlem uydusu.</li><li><strong>Kullanım Alanları:</strong> Afet yönetimi, orman ve tarım izleme.</li></ul><strong>RASAT</strong><ul><li><strong>Özellikler:</strong> Türkiye'nin ilk yerli ve milli gözlem uydusu.</li><li><strong>Kullanım Alanları:</strong> Arazi kullanımı orman ve afet takibi.</li></ul>"
    },
    {
      "type": "short-answer",
      "question": "6. Sensör Türleri Nelerdir?",
      "correctAnswer": "<strong>Pasif sensörler:</strong> Güneş ışığını kullanır.<ul><li><strong>Örn:</strong> Optik kameralar.</li><li>Görüntü işleme, renk analizi, piksel tabanlı sınıflandırma</li></ul><strong>Aktif sensörler:</strong><br>Kendi enerjisini gönderir, geri dönüşü ölçer.<ul><li><strong>Örn:</strong> Radar (SAR), Lidar.</li><li>Aktif sensör verileri → 3B modelleme, derinlik hesaplama, yüzey haritalama</li></ul>"
    },
    {
      "type": "short-answer",
      "question": "7. Uzaktan algılama veri türleri nedir?",
      "correctAnswer": "<strong>Vektör veri</strong>, gerçek dünyadaki nesnelerin geometrik şekiller ile temsil edilmesidir. Bu şekiller:<ul><li><strong>Nokta:</strong> Tek bir koordinat (x, y) ile temsil edilir (Örnek: Trafik lambası, kuyu).</li><li><strong>Çizgi:</strong> İki veya daha fazla noktanın birleşmesi ile oluşur (Örnek: Yol, nehir).</li><li><strong>Poligon:</strong> Kapalı çizgilerden oluşan alandır (Örnek: Bina sınırı, göl yüzeyi).</li></ul><p>Vektör veri, ayrık nesneleri temsil eder, topolojik analiz (yolların kesişimi, alanların komşuluğu) yapılabilmesini sağlar ve veri tabanları ile kolayca ilişkilendirilebilir.</p><strong>Raster veri</strong><p>Gerçek dünya, hücrelerden oluşan bir ızgara ile temsil edilir.</p><ul><li>Piksel tabanlı, sürekli değerler içerir. (Örn: uydu görüntüsü, sıcaklık haritası)</li><li>Matematiksel matrisler üzerinde işlem yapılır.</li><li>Büyük verilerdir.</li><li>Yapay zekâ ile piksel tabanlı sınıflandırma (örneğin CNN modelleri).</li></ul><p><strong>Örn:</strong> “Bir tarladaki bitki sağlığını ölçmek istiyorsak, her bir pikselde bitki yoğunluğu değerini veren raster veri kullanabiliriz.”</p>"
    },
    {
      "type": "short-answer",
      "question": "8. NDVI Nedir?",
      "correctAnswer": "<ul><li><strong>NDVI açılımı:</strong> Normalized Difference Vegetation Index (Normalize Farklılaşmış Bitki Örtüsü İndeksi )</li><li>NDVI, bitki sağlığını ve yoğunluğunu ölçmek için kullanılan bir endekstir.</li><li>Uydu görüntülerinden, özellikle kırmızı ve yakın kızılötesi bantları kullanarak bitkilerin fotosentez aktivitesini hesaplar.</li></ul>"
    },
    {
      "type": "short-answer",
      "question": "9. Çözünürlük Türleri Nelerdir?",
      "correctAnswer": "<ul><li><strong>Mekânsal çözünürlük:</strong> Görüntüde bir pikselin yerde temsil ettiği mesafe. (30 m → Landsat, 1 m → IKONOS)</li><li><strong>Spektral çözünürlük:</strong> Sensörün algıladığı dalga boyu bantlarının hassasiyeti.</li><li><strong>Zamansal çözünürlük:</strong> Aynı bölgenin tekrar görüntülenme sıklığı.</li><li><strong>Radyometrik çözünürlük:</strong> Sensörün enerji ölçüm hassasiyeti (8 bit = 256 ton gri, 16 bit = 65.536 ton gri).</li><li><strong>Bilgisayar mühendisliği açısından:</strong> Yüksek çözünürlük → daha fazla veri, yani büyük veri işleme ve sıkıştırma algoritmaları gerektirir.</li></ul>"
    },
    {
      "type": "short-answer",
      "question": "10. Veri İşleme Süreci\"ni üç ana aşaması (Ön işleme, Analiz, Yorumlama) ile birlikte açıklayınız. Her aşamanın alt bileşenlerini belirtiniz. Bu sürecin otomatikleştirilmesinde hangi kütüphanelerin kullanılır?",
      "correctAnswer": "<strong>Veri İşleme Sürecinin Aşamaları ve Alt Bileşenleri:</strong><ol><li><strong>Ön işleme:</strong><ul><li>Atmosferik düzeltme (sis, bulut etkisi azaltma)</li><li>Geometrik düzeltme (coğrafi koordinatlara oturtma)</li><li>Gürültü azaltma (filtreleme, denoising)</li></ul></li><li><strong>Analiz:</strong><ul><li>Sınıflandırma (bitki, su, toprak ayrımı)</li><li>Nesne tespiti (yapılar, araçlar, yollar)</li><li>Değişim analizi (zaman içinde orman kaybı, şehirleşme)</li></ul></li><li><strong>Yorumlama:</strong><ul><li>Haritalama</li><li>Karar destek sistemlerine entegrasyon</li></ul></li></ol><strong>Otomasyon Kütüphaneleri:</strong><p>Makine öğrenmesi, yapay zekâ, görüntü işleme kütüphaneleri (OpenCV, TensorFlow, PyTorch) kullanarak bu süreçler otomatikleştirebilir.</p>"
    },
    {
      "type": "short-answer",
      "question": "11. Rektifikasyon (Görüntü Düzeltme) nedir? Rektifikasyon işlemi sırasında kullanılan harita projeksiyonlarının temel amacı ve sınırlılığı nedir?",
      "correctAnswer": "<ul><li><strong>Rektifikasyon:</strong> Uydulardan veya uçaklardan elde edilen ham görüntülerin, Dünya yüzeyinin eğikliği, düzensiz yapısı (dağlar, vadiler vb.) ve algılayıcı hataları sebebiyle maruz kaldığı geometrik bozulmaların düzeltilmesi işlemidir. Bu işlem, görüntünün düzlem bir yüzey üzerinde temsil edilebilmesini, diğer görüntülerle uyumlu hale gelmesini ve bir harita gibi kullanılabilmesini sağlar.</li><li><strong>Harita Projeksiyonlarının Amacı:</strong> Küre veya elipsoit şeklindeki Dünya yüzeyini, düzlem bir yüzey (harita veya düzeltilmiş görüntü) üzerinde temsil edebilmek için tasarlanmış matematiksel sistemlerdir.</li><li><strong>Harita Projeksiyonlarının Sınırlılığı:</strong> Küre yüzeyini bir düzleme \"açmak\" bozulmalara (yırtılmalara) sebep olur. Bu yüzden, her harita projeksiyonu mesafe, açı veya alan gibi özelliklerden yalnızca bazılarını koruyabilir; tüm özellikleri aynı anda koruyamaz. Örneğin, alanı koruyan bir projeksiyon, şekil ve açıları bozabilir.</li></ul>"
    },
    {
      "type": "short-answer",
      "question": "12. Rektifikasyon kavramını tanımlayınız. Ne zaman rektifikasyon yapılır, bu işlemin üç temel adımını sıralayınız ve dezavantajlarını yazınız?",
      "correctAnswer": "<ul><li><strong>Tanım:</strong> Rektifikasyon, bir görüntünün girdi koordinatlarının (piksel grid sisteminin), referans sistem olarak adlandırılan başka bir grid koordinat sistemine (örneğin bir harita projeksiyonu) dönüştürülmesi veya uyması için değiştirilmesi işlemidir.</li><li><strong>Ne Zaman Yapılır:</strong> Görüntüye ait piksel grid sistemi, başka bir görüntünün grid sistemine veya bir harita projeksiyon sistemine uyması için değiştirileceği durumlarda gereklidir.</li><li><strong>Üç Temel Adımı:</strong><ol><li>YKN (Yer Kontrol Noktaları) seçimi.</li><li>Koordinat dönüşüm parametrelerinin hesaplanması ve test edilmesi.</li><li>Piksellerin yeni grid sistemine uyacak şekilde \"yeniden örneklenmesi\" ile yeni bir görüntü dosyası oluşturulması.</li></ol></li><li><strong>Dezavantajları:</strong> Rektifikasyon yaparken, orijinal gri değerler yeni satır ve sütun sistemine uyması için \"yeniden örneklenmelidir\". Bu yeniden örnekleme süreci, algoritmalar güvenilir olsa bile, görüntüde spektral anlamda bilgi kaybı yaşanmasına neden olabilir. (Bu yüzden rektifiye edilmemiş görüntü spektral olarak daha doğrudur).</li></ul>"
    },
    {
      "type": "short-answer",
      "question": "13. Jeoreferanslandırma ve Registrasyon (görüntü çakıştırma) işlemini tanımlayınız. Bu iki işlemin, Rektifikasyon'dan temel farkı nedir? Metne göre hangi spesifik durumlarda rektifikasyon gerekmez ve sadece jeoreferanslandırma yapmak yeterlidir?",
      "correctAnswer": "<ul><li><strong>Jeoreferanslandırma Tanımı:</strong> Bir görüntü verisine yersel bir koordinat sistemi atama işlemidir.</li><li><strong>Registrasyon Tanımı:</strong> Bir görüntüyü diğer bir görüntü ile uyumlu hale getirmek, yani yeryüzünde aynı alanı temsil eden pikselleri tam olarak üst üste çakıştırmak işlemidir.</li><li><strong>Rektifikasyon'dan Temel Farkları:</strong><ul><li><strong>Jeoreferanslandırmanın Farkı:</strong> Rektifikasyon (metne göre) jeoreferanslandırmayı kapsar ve bir harita projeksiyonu ile ele alınır. Jeoreferanslandırmanın temel farkı ise, bu işlemde görüntünün grid sistemi değişmez; sadece görüntünün harita koordinat sistemi değiştirilir (atanır).</li><li><strong>Registrasyonun Farkı:</strong> Rektifikasyon, görüntüleri aynı koordinat sisteminde buluşturmak için kullanılır. Registrasyonun temel farkı ise, bir görüntüyü diğer bir görüntüye çakıştırmasıdır ve bunu yapabilmek için mutlaka yersel bir koordinat sistemine gerek yoktur. (Örneğin, rektifiye edilmemiş bir A görüntüsü, B görüntüsü için referans olarak kullanılabilir).</li></ul></li><li><strong>Sadece Jeoreferanslandırmanın Yeterli Olduğu Durum:</strong> Metne göre, \"Görüntü verisi zaten istenilen bir düzleme bir projeksiyon kullanarak açılmış olabilir, fakat bir koordinat sistemine sahip olmayabilir.\" Böyle bir durumda (yani görüntünün geometrisi zaten düzgünse) rektifikasyona gerek yoktur, sadece yersel koordinat sistemi atamak için jeoreferanslandırma yeterlidir.</li></ul>"
    },
    {
      "type": "short-answer",
      "question": "14. Orto-rektifikasyon'u tanımlayınız. Bu işlemin, standart rektifikasyondan temel farkı nedir ve hangi durumlarda kullanılması kesinlikle tavsiye edilir? Ayrıca, bu işlemi gerçekleştirmek için mutlaka gerekli olan iki temel veri setini belirtiniz.",
      "correctAnswer": "<ul><li><strong>Tanım:</strong> Orto-rektifikasyon, rölyef (yükseklik farkları) düzeltmesi yapan özel bir rektifikasyon çeşididir. Görüntülerin sadece X ve Y koordinatlarına göre değil, topoğrafyaya (Z) göre de geometrik düzeltmesinin yapılması işlemidir.</li><li><strong>Standart Rektifikasyondan Farkı:</strong> Standart rektifikasyon görüntüyü X,Y düzlemine göre düzeltirken, Orto-rektifikasyon bunlara ek olarak yükseklik farklarının (Z) neden olduğu kaymaları da düzeltir.</li><li><strong>Ne Zaman Tavsiye Edilir:</strong> Nispeten düz alanlarda gerekli değildir; ancak yükseklik farklarının çok olduğu dağlık alanlarda (veya binalara ait hava fotoğraflarında) kullanılması tavsiye edilir.</li><li><strong>Gerekli İki Veri Seti:</strong> (1) Görüntü üzerinden ölçülmüş Yer Kontrol Noktaları (YKN) ve (2) aynı alana ait Sayısal Yükseklik Modeli (SYM).</li></ul>"
    },
    {
      "type": "short-answer",
      "question": "15. Rektifikasyon işlemini yapmayı gerekli kılan amaçlar nelerdir? (En az 5 neden sıralayınız).",
      "correctAnswer": "<p>Rektifikasyonun gerekli olduğu amaçlardan 5 tanesi:</p><ol><li>Değişim analizi veya termal ısı değişimi gibi aynı araziye ait görüntülerin piksel piksel karşılaştırılacağı uygulamalar yapabilmek.</li><li>CBS modellemeleri için CBS veri tabanı geliştirmek.</li><li>Doğru ölçekli foto haritalar üretebilmek.</li><li>Vektör veri ile görüntüyü üst üste çakıştırabilmek (ArcInfo'da olduğu gibi).</li><li>Görüntü üzerinde doğru mesafe ve alan ölçümü yapabilmek.</li></ol>"
    },
    {
      "type": "short-answer",
      "question": "16. Yer Kontrol Noktası (YKN) nedir ve hangi iki temel koordinat çiftinden oluşur ve Rektifikasyon doğruluğu için YKN'ler neden önemlidir?",
      "correctAnswer": "<p>YKN (Yer Kontrol Noktası), hem görüntü koordinatları (piksel konumu) hem de harita (arazi) koordinatları bilinen, görüntü üzerindeki özel piksellerdir. Bu noktalar X ve Y olmak üzere iki koordinat çiftinden oluşur:</p><p><strong>Kaynak Koordinatlar:</strong> Rektifiye edilecek görüntüdeki piksel koordinatlarını ifade eder.</p><p><strong>Referans Koordinatlar:</strong> Kaynak görüntünün rektifiye edileceği referans harita veya görüntü koordinatlarını ifade eder.</p><p><strong>Önemi:</strong> Doğru bir rektifikasyon için YKN'lerin doğru olması çok önemlidir, çünkü görüntüdeki rektifiye edilmiş her bir koordinat bu Yer Kontrol Noktalarından enterpole edilerek hesaplanır.</p>"
    },
    {
      "type": "short-answer",
      "question": "17. \"Polinom Dönüşümü\" ve \"Dönüşüm Matrisi\" kavramlarını tanımlayınız. Polinomun derecesi (karmaşıklığı) neye göre belirlenir ve Dönüşüm Matrisinin temel amacı nedir?",
      "correctAnswer": "<ul><li><strong>Polinom Dönüşümü:</strong> Kaynak görüntü koordinatlarının (piksel koordinatları), rektifiye edilmiş arazi koordinatlarına (referans koordinatlar) dönüştürülmesinde kullanılan matematiksel işlemlerdir.</li><li><strong>Polinomun Derecesi:</strong> Görüntüdeki geometrik bozukluğun boyutuna, kullanılan YKN (Yer Kontrol Noktaları) sayısına ve bunların konumlarına göre belirlenir. Polinomun karmaşıklığı, polinomdaki en yüksek dereceli üslü ifade ile belli olur.</li><li><strong>Dönüşüm Matrisi:</strong> YKN’lerden hesaplanır ve iki koordinat sistemi arasındaki dönüşümü gerçekleştirmek için polinom eşitliklerinde kullanılan katsayıları içerir.</li><li><strong>Dönüşüm Matrisinin Amacı:</strong> YKN’lere ait referans koordinatları kaynak görüntü koordinatlarına dönüştürürken en az hatayı veren polinom eşitliklerini türetmektir.</li></ul>"
    },
    {
      "type": "short-answer",
      "question": "18. \"Doğrusal (1. Derece Afin) Dönüşüm\" kavramını tanımlayınız. Bu dönüşümün modellediği 6 bozulma çeşidi nedir ve metne göre hangi durumlarda kullanılır? Ayrıca, bu dönüşümde yüksek RMS hatası görüldüğünde metnin önerisi nedir?",
      "correctAnswer": "<ul><li><strong>Tanım:</strong> Görüntüde 6 çeşit temel bozulmayı modelleyen, 1. derece polinom eşitliklerini kullanan dönüşümdür.</li><li><strong>Modellediği 6 Bozulma:</strong><ol><li>X yönündeki öteleme</li><li>Y yönündeki öteleme</li><li>X yönündeki ölçek değişimi</li><li>Y yönündeki ölçek değişimi</li><li>Skew (eksenlerin tam 90° olmaması)</li><li>Dönüklük</li></ol></li><li><strong>Kullanım Alanları:</strong> Ham görüntüyü düzlem bir harita projeksiyonuna tasvir etmek, bir harita projeksiyonunu başka bir projeksiyona dönüştürmek, nispeten küçük alanları rektifiye etmek ve zaten bir düzleme dönüştürülmüş verileri (örn: SPOT veya Landsat Level 1B) rektifiye etmek için kullanılır.</li><li><strong>Yüksek RMS Hatası Önerisi:</strong> Yüksek RMS hataları görülürse, hemen dönüşümün derecesini yükseltmek önerilmez. Öncelikle hataya sebep olan diğer faktörler (Örn: YKN’lerin yerleri ve dağılımları) incelenmelidir.</li></ul>"
    },
    {
      "type": "short-answer",
      "question": "19. \"Doğrusal Olmayan (2. ve daha yüksek dereceli) Dönüşüm\" nedir ve bu işlem için kullanılan diğer terim (eş anlamlısı) nedir? Metne göre, 2., 3. ve 4. derece dönüşümler hangi spesifik durumlarda kullanılır?",
      "correctAnswer": "<ul><li><strong>Tanım:</strong> 2. ve daha yüksek dereceli polinomları kullanan ve doğrusal olmayan (karmaşık) bozulmaları düzelten dönüşümlerdir.</li><li><strong>Diğer Terim:</strong> Görüntüdeki doğrusal olmayan bozulmaları düzeltme işlemine \"rubber sheeting\" de denir.</li><li><strong>Kullanım Alanları:</strong><ul><li><strong>2. Derece:</strong> Enlem/boylam verisini düzlem projeksiyona dönüştürmede, çok geniş alanları kaplayan görüntülerde (Dünya'nın küreselliğini dikkate almak için) ve lens distorsiyonu gibi bozulmuş görüntülerde kullanılır.</li><li><strong>3. Derece:</strong> Bozulmalara uğramış hava fotoğraflarında, rulo haline getirilmiş kağıt haritaların taranmasında ve radar görüntülerinde kullanılır.</li><li><strong>4. Derece:</strong> Çok fazla bozulmalara uğramış hava görüntülerinde kullanılabilir.</li></ul></li></ul>"
    },
    {
      "type": "short-answer",
      "question": "20. \"Minimum YKN\" gerekliliği ile \"Polinom Dönüşümünün Derecesi\" arasındaki ilişkiyi açıklayınız. Metne göre 1. derece (düzlem) ve 2. derece (parabolik) dönüşümler için gereken minimum YKN sayısı kaçtır ve bunların nedenleri nedir?",
      "correctAnswer": "<ul><li><strong>İlişki:</strong> Yüksek dereceli dönüşümler daha karmaşık bozuklukları düzeltebilir, ancak kullanılan polinom eşitliklerinin derecesi arttıkça, bu eşitlikleri çözebilmek için gerekli olan minimum YKN (Yer Kontrol Noktası) sayısı da artmaktadır.</li><li><strong>Minimum YKN Sayıları ve Nedenleri:</strong><ol><li><strong>1. Derece:</strong> En az 3 YKN gerekir, çünkü üç nokta matematiksel olarak bir düzlem tanımlar.</li><li><strong>2. Derece:</strong> En az 6 YKN gerekir, çünkü ikinci derece eşitlik paraboliktir ve bir parabolü tanımlamak için 6 nokta gerekir.</li></ol></li></ul>"
    }
  ]
}